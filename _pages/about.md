---
layout: page
title: O Degustującej Istocie
permalink: /about/
translated: true
---
Degustująca Istota chodzi sobie razem z innymi Degustującymi Istotami po restauracjach.
Jada w nich, zdjęcia robi a potem opisuje, co degustowała.

Zawodowo też testuje, tylko, że oprogramowanie. Jest inżynierem do spraw zapewniania jakości w branży IT.
Mieszka na Śląsku. Sympatyzuje z kuchnią roślinną, ale nie jest wegetarianką. Szczególnie uwielbia
Sztukę kulinarną Fine Dining i kuchnię molekularną.

### Dlaczego Bakłażan?

Z jednej strony dlatego, że uważam go za jednego z mniej docenianych warzyw, a kryje on w sobie niesamowity
potencjał. W wielu restauracjach spotkałam się z zupełnym niezrozumieniu jego smaku i złym przygotowaniem.
Został on więc symbolem mojego bloga, jako warzywo dobrze pokazujące zdolności Szefa Kuchni.

Z drugiej strony, uważam, że śmieszny jest ten degustujący bakłażan. I chciałam dodać trochę humoru, aby blog w którym
piszę najczęściej o luksusowych i eleganckich kolacjach w stylu Fine Dining nie był zbyt pretensjonalny i sztywny.
W końcu jedząc w restauracji z gwiazdkami Michelin Guide chcemy nie tylko pysznie zjeść ale również dobrze się bawić.


### Po co piszę ten blog?

1. Dla siebie: <br/>
 Bo mam słabą pamięć. Kocham pyszne jedzenie i chcę móc zapamiętać,
  co i gdzie jadłam, jakie to było pyszne, albo i nie ;)
 oraz który z Szefów Kuchni te dania przyrządził.

2. Dla ludzi, którzy szukają dobrej kuchni: <br/>
Przy okazji upubliczniając swoje zdanie o restauracji/daniach chciałabym się przydać tym,
co szukają poleceń dobrych restauracji. Albo szukają inspiracji dla własnych szaleństw kulinarnych.

3. Dla Szefów Kuchni i restauracji: <br/>
Czasem zarówno restauracje, jak i Szefowie Kuchni, zwłaszcza w restauracjach typu Fine Dining, proszą
o feedback. Staram się, aby moje uwagi były jak najbardziej merytoryczne i jak najmniej emocjonalne.
Niestety, wychodzi różnie.
I jeśli ktoś poczuł się urażony moimi słowami to z góry przepraszam. Nie było to moim zamiarem.
Zdaję sobie sprawę ile wysiłku i zaangażowania wymaga praca w restauracji.

4. Bo to moje hobby: <br/>
Nie piszę treści sponsorowanych. Nie zarabiam na prowadzeniu bloga, jest to wyłącznie moje hobby na które przeznaczam sporą
część domowego budżetu.

Jak oceniam?

Przede wszystkim, wszystkie oceny w artykułach są moim(lub osób z którymi chodzę na kolacje) subiektywnymi ocenami.
Nie jestem ekspertem kulinarnym, a jedynie miłośnikiem fine diningu i antuzjastą Michelin Giude. Moja wiedza i doświadczenie bierze
się z rozmów z Szefami Kuchni, z książek kulinarnych i z setek wizyt w restauracjach.

### Kryteria oceny:
1. Smak potraw i technika wykonania
2. Prezentacja potraw
3. Atmosfera
4. Wystrój/Czystość
5. Obsługa
6. Stosunek jakości do ceny
7. Kreatywność/Wizja

Nie biorę pod uwagę wyboru alkoholi ani ich dopasowania do potrawy, ponieważ przeważnie nie pijemy alkoholu.
Na starszych artykułach można znaleźć przyznane punkty. Z czasem odeszłam od sztywnych ocen punktowych, ponieważ poczułam,
że nie oddają one w pełni tego co chciałabym przekazać. Dlatego postanowiłam umieszczać wyłącznie ocenę opisową w sekcji Podsumowanie.

<a name="baklazan"></a>
### Dodatkowo oceniane są potrawy.
Danie może dostać od 0 do 5 bakłażanów.
* 0 bakłażanów - nie jadalne
* 1 bakłażan - da się zjeść
* 2 bakłażany - dobre
* 3 bakłażany - pyszne
* 4 bakłażany - wspaniałe
* 5 bakłażanów - fenomenalne, zaskakujące, genialne!

### Odznaka Wesołego Bakłażana 
To wyjątkowe wyróżnienie. Nadawane moim ulubionym potrawom albo restauracji
w której Degustująca Istota się zakochała. To odznaczenie jest rozłączne z bakłażanową oceną, choć często idzie z nią w parze.
Mimo wszystko można mieć 3 lub 4 bakłażany i order/odznakę Wesołego Bakłażana. 
Danie które techniczne nie było bardzo zaawansowane, albo były w nim
niedociągnięcia, albo jakiś element mi nie smakował, nadal może mnie zachwycić i zakocham się w nim.


<center><div style="width:40%"><img src="{{site.img_url}}/assets/img/odznaka_new.gif" alt="DegustującaIstota" height="602" width="auto" />
</div></center>

### [Tagi]
Pod każdym artykułem znajduje się lista tagów, dzięki którym Degustująca Istota pogrupowała wpisy.
Tagi: [Michelin_guide] oraz [Gault_Millau] są umieszczone przy restauracjach, które zostały wspomniane w tych
przewodnikach.

### [Lokalizacje]
Na końcu artykułu, oraz na zdjęciu tytułowym można znaleźć lokalizację danej restauracji.
Klikając w miasto bądź kraj zostanie się przekierowanym do strony z artykułami o wizytach w restauracjach w danej lokalizacji.
Można również zobaczyć listę wszystkich dostępnych lokalizacji z linkami do odpowiednich artykułów klikając w napis "Lokalizacje" w górnej
części strony.

### [Wyszukiwarka]
Możesz kliknąć napis "Wyszukaj" u góry strony, co przekieruje Cię na stronę wyszukiwarki, gdzie możesz wpisać szukaną frazę.

### [Słownik]
Najnowsze udogodnienie na stronie. Słownik jest cały czas rozwijany o pojęcia z branży kulinarnej, a w szczególności z Fine Diningu.
Można do niego przejść przez napis u góry strony, lub przez wyróżnione słowo w treści artykułu.

### Techniczne informacje
Zdjęcie na stronie głównej Degustująca Istota zrobiła w restauracji Babel w Budapeszcie.
Logo Degustującej Istoty wykonała @dranka.
Blog Degustującej Istoty oparty jest na podstawie motywu [Sleek], który używa statycznego generatora stron [Jekyll].
Blog żyje i rozwija się dzięki pomocy genialnego programisty, autora bloga [WriteOnly].
Jak masz ochotę, to możesz napisać mail do [Degustującej Istoty](mailto:{{site.email}}).
Dla tych, co nie używają klienta poczty: degustujaca.istota@gmail.com.
Jednak Istota poleca kontaktować się przez jej fanpage na facebooku lub Instagramie - odpisze tak szybko, jak to możliwe.
Redaktorem Degustującej Istoty jest Danuta Żabińska.

[Sleek]:https://janczizikow.github.io/sleek
[Jekyll]: https://jekyllrb.com
[WriteOnly]: https://www.writeonly.pl
[Lokalizacje]: /locations
[Wyszukiwarka]: /search-jekyll-simple/
[Słownik]: /dictionary
[Tagi]: /tags
[Michelin_guide]: /tags/Michelin_guide
[Gault_Millau]: /tags/Gault_Millau