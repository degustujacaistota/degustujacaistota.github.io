---
layout: post
title: SzAMMa - a było tak pięknie *Gliwice*
featured-img: SzAMMa
tags: Gliwice mięso restauracja
---


Degustująca Istota pomyślała, że skoro jedna z jej ukochanych restauracji zmieniła menu, to trzeba pójść je przetestować. Toteż, z lekką obawą (jak to przed nieznanym), ale z wiarą (bo to w końcu TA SzAMMa) się tam wybrała i... się rozczarowała.

Z nowym menu przyszło pogorszenie :(

<center><div style="width:55%"> <img src="{{site.url}}/assets/img/posts/tomyum.jpg" alt="zupa Tom Yum" height="100px" width="40px">

    <font size="2">Zupa Tom Yum - dostępna również w obecnym menu. Nie jest to już ta sama zupa, a jej uboższa wersja. Wcześniej było w niej pełno kiełek, krewetek, świeżych i chrupiących warzyw. Była bogata i wspaniała. Teraz jest po prostu ok, zrobiona ze szpinakiem i dorszem. </font></div></center>
<br>&ensp;&ensp;&ensp;
Największym rozczarowaniem była pizza z truflą. Degustująca Istota pamięta, jak wspaniale ta pizza kiedyś smakowała, jaki piękny aromat roztaczał się wkoło, gdy jej ją podawano… Chrupiący spód, każdy kęs pachniał truflą, która pięknie się komponowała z kasztanami, kurkami i kozim serem. Poezja! Teraz, to już nie to samo. Wersja jest tańsza, z orzechami włoskimi zamiast kasztanów i mniejszą ilością trufli.

<center><div style="width:50%"> <img src="{{site.url}}/assets/img/posts/kaszanka.jpg" alt="Przystawka z kaszanki" height="100px" width="40px">

    <font size="2">Przystawka z kaszanki. Kuleczki z kaszanki to ciekawy pomysł. Były chrupkie i ładnie wyglądały, ale smakiem nie zachwyciły.
    </font></div></center>
<br>&ensp;&ensp;&ensp;
Kolejna przystawka to pierogi ze ślimakami. Niestety boczek był tam tak intensywny, że przyćmiewał inne smaki. Same pierogi były nieco gumowate.
Najlepszym daniem, w przystawkowym zestawieniu, wydaje się być smalec z dzika. Niestety wegetarnianie nie mają co tu wybrać.

Ten lokal to nadal świetna restauracja, która sprzedaje chleb własnego wypieku (tylko na zamówienie i tylko w 2 dni w tygodniu). Degustującej Istocie jeszcze nie udało się go dopaść, ale cały czas próbuje.

SzAMMa jest znana z doskonałego przyrządzania mięs. Co Degustująca Istota potwierdza, bo kaczka sous vide, którą tam jadła była doskonała. Rozpływała się w ustach, a skórkę miała idealnie przypieczoną. Dla wegan i wegetarian, SzAMMa to średnia opcja. Mało jest tu dań, które mogą w ogóle spróbować.



### Podsumowanie :

1. Smak potraw: **30/50** - punkty odjęte za 2 średnie  przystawki, pogorszenie pizzy  i zupy Tom Yum
2. Prezentacja potraw: **25/30** - dania ładnie podane
3. Atmosfera: **30/30** - miło, przytulnie
4. Wystrój/czystość : **30/30** - wystrój piwniczny, bardzo klimatyczny
5. Obsługa: **25/30** - miła, czasem zdarzają się wpadki
6. Stosunek jakości do ceny: **40/50** - ceny spadły, ale jakość też
7. Podejście do komplikacji żywieniowych: **20/30** - wiele razy się zdarzało, że potrawa była dla Degustującej Istoty modyfikowana, aby nie zawierała alergenów, za to duży plus. Minus za małą ilość dań wegan/wege.


## W sumie SzAMMa otrzymuje punktów: **200/250**
Link do profilu SzAMMy na fb [SzAMMa]

Adres:
ul. Raciborska 1, wejście od ul. Krupniczej, Gliwice

_Obrazek tytułowy: Pierogi ze ślimakami_

[SzAMMa]: https://www.facebook.com/SzAMMaiii/