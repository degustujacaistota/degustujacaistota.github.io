---
layout: post
title: Chez Nicholas 
featured-img: Ni_main
tags: Restauracja Wesoły_bakłażan Fine_dining Menu_degustacyjne 
restaurant: Chez_Nicholas
location: Kraków Polska
translated: false
---

Zaczęło się od planowania grafiku restauracji do odwiedzenia przy okazji naszej lipcowej mini fine dining trasy w Krakowie. Kamila i Cezary (@finediningpl) polecili nam właśnie @cheznicholasresto, ale ponieważ konkurencja była silna, nie mogliśmy się zdecydować. Kiedy miałam już rezerwować restauracje przyśnił mi się piękny granatowy pokój z obrazem złotego bażanta, gdy zauważyłam w relacji na Instagramie, że dokładnie tak wygląda Bistro Szefa Kuchni Nicholasa, oczywiście zrobiłam rezerwację. Tak zaczęło się nasze uzależnienie od Chez Nicholas Bistro. Nie będę nawet próbować ukrywać, że zakochaliśmy się w tym miejscu i w samym Szefie Kuchni.
Pisząc ten tekst jesteśmy już po trzech genialnych obiadach u Szefa Kuchni Nicholasa i za chwilę będziemy kolejny raz.

Szef Kuchni Bistro Chez Nicholas to tak naprawdę Yinliang Zhoulezi LU, a Nicholas to jego pseudonim. Pochodzi z Chin i ukończył renomowaną, francuską szkołę kulinarną École Grégoire-Ferrandi w Paryżu, po czym zdobywał doświadczenie w kilku restauracjach we Francji w tym tych z gwiazdkami @michelinguide.
Jego urocze, niewielkie bistro jest absolutnie unikatowe. Stoliki przywiezione z Francji, na ścianach wiszą oprawione, stare francuskie gazety i oczywiście obraz przepięknego, złotego bażanta, którego Szef Kuchni Nicholas polecił namalować specjalnie do swojej butikowej francuskiej restauracji, jako chiński akcent. Posiłki je się tutaj srebrnymi sztućcami z XVIII i XIX wieku na papierowych obrusach.

Menu restauracji to głównie francuskie, ale także i chińskie przepisy. Wszystko od początku do końca jest tu szczere i autentyczne. Szef kuchni sam zajmuje się wybieraniem najlepszych produktów na targach i u dostawców, dzięki czemu w Chez Nicholas zjemy świeże produkty najwyższej klasy. Menu zmienia się z każdym dniem w zależności od dostępnych produktów.

Po tym przydługim wstępie czas na degustację. Czyli w tym przypadku zestawienie naszych dwóch degustacji “Chez Nicholas” oraz trochę większych dań a la carte, gdy wstąpiliśmy tylko na “chwilę”.


### Degustacja:

#### *Bułki na parze/ masło/ oliwa*
Zamiast tradycyjnego pieczywa przed posiłkiem dostaliśmy bułeczki w stylu bułek na parze w różnych smakach. Szef kuchni uzupełniał je, jak tylko się skończyły, co nam się bardzo podobało, bo były idealne do sosów, a sosy u Szefa kuchni Nicholasa grzech zostawiać. Są boskie.
Bułeczki były zrobione przy użyciu wody alkalicznej, czerwonego wina Julienas Beaujolais oraz ze szpinakiem i szczawiem.
Do bułeczek dostaliśmy masło na bazie Isigny Butter AOP z Normandii z czarną truflą letnią Tuber Aestivum z Chorwacji oraz oliwkami Taggiasche i papryką Espelette.
Również nie zabrakło doskonałej oliwy z oliwek AOP Les Vallées de Baux de Provence. _4&nbsp;[bakłażany]._

<center><div style="width:60%">
<img src="{{site.img_url}}/assets/img/posts/Ni_buns1.jpg" alt="Na stoliku przykrytym biały, papierowym obrusem położona jest niewielka mała miseczka z solą gruboziarnistą. W drugiej, płaskiej, małej miseczce jest porcja paprykowego masła. Obok miseczek leży płaski, owalny talerz na którym są dwie, przekrojone na cztery części, bułeczki na parze. Jedna biała, druga czerwona. Na tym samym talerzyku, obok bułeczek leże miseczka z oliwą. W ostatniej miseczce jest mała srebrna łyżeczka. W tle widać granatowe ściany i Obraz przedstawiający złotego bażanta."
height="200px" width="40px" />
</div></center>
<br />&ensp;&ensp;


<center><div style="width:60%">
<img src="{{site.img_url}}/assets/img/posts/Ni_buns2.jpg" alt="Owalny talerz z trzema bułeczkami na parze, przekrojonymi na cztery części. Najbardziej z przodu jest bułeczka biała, potem zielona i czerwona. Przed talerzem z bułeczkami leży wysoka, mała miseczka z solą gruboziarnistą a po prawej płaska, mała miseczka z masłem truflowym."
height="200px" width="40px" />
</div></center>
<br />&ensp;&ensp;

#### *Tatar z tuńczyka*

Tatar z części brzusznej tuńczyka z domowej roboty sosem Ponzu, grejpfrutem, konfitowaną skórką z cytryny, z Limoncello i sokiem z cytryny, oraz z yuzu,
imbirem konfitowanym w sake, sosem mirin i japońską whisky.
Liście portulaki jako sałatka. Rewelacyjny tatar który dostaje od nas Odznakę Wesołego Bakłażana. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_tunaTartare.jpg" alt="Na płaskim, białym, dużym talerzu, nałożona jest w kształcie dysku, porcja grubo krojonych kawałków surowego tuńczyka. Wkoło tuńczyka polany jest ciemny sos. Na wierzchu tatara ułożone są dwa zielone listki portulaki oraz filecik z grejpfruta."
height="200px" width="40px" />
</div></center>
<br />&ensp;&ensp;

#### *Tatar wołowy po tokijsku*

Tatar wołowy w Chez Nicholas jedliśmy w dwóch odsłonach i obie zasłużyły na Order Wesołego Bakłażana.

 Pierwszy był super niespodzianką, bo dostaliśmy podwójną porcję tatara (a la carte). Dla miłośników tego dania, trudno o coś lepszego. 
Doskonale, drobno posiekane mięso wołowe, z majonezem z proszkiem z japońskiej chili, grejpfrutem, yuzu, chrupiącymi grzybami shitake ( od Pana Greli z Lublina), z kapustą mizuna, japońską whisky i glazurą z czerwonego wina z anyżem i cynamonem oraz purée z czarnych owoców. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/Ni_big_tartare.jpg" alt="Ogromna porcja drobno posiekanego tatara wołowego, ułożonego w prostopadłościan na białym talerzu. Na wierzchu tatara ułożone są plasterki grzybów a na nich różowo białe słupki z buraków. Obok tatara nałożona jest porcja ciemnobrązowego sosu."
height="200px" width="40px" />
</div></center>
<br />&ensp;&ensp;

Drugi był również drobno siekany, przyrządzony z wołowiny Black Angus i połączony z tatarem z pomidorków green zebra. Do tego chrupiące grzyby shitake, grejpfrut, korniszon, musztarda i likier Cointreau.  _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_beefTartare.jpg" alt="Porcja tatara wołowego, drobno posiekanego ułożonego w kształt krążka. Wokół polany jest ciemny sos a wierzch tatara udekorowany jest filecikiem z grejpfruta i plasterkami ciemnych grzybów."
height="200px" width="40px" />
</div></center>
<br />&ensp;&ensp;

#### *Japoński krab pacyficzny z Roscoff*

Szef kuchni uwielbia podawać tego akurat kraba ugotowanego na parze i z różnymi dodatkami. Serwowany jest w skorupie tego właśnie kraba, co  wygląda bardzo efektownie.
I jak w przypadku tatarów, oba  kraby były rewelacyjne i dostają od nas ordery.

W pierwszej wersji dostaliśmy kraba z majonezem z czarnym czosnkiem oraz zestawem warzyw, w tym ugotowanym na parze kwiatem cukinii. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/Ni_Crab.jpg" alt="Na białym, płaskim talerzu, położona jest duża, pomarańczowa z zewątrz i beżowa w środku muszla kraba. Zdjęcie jest wykonane z boku muszli. W środku muszli widać szary mus, sałatę i wystający poza brzeg muszli, ugotowany na parze kwiat cukinii."
height="200px" width="40px" />
</div></center>
<br />&ensp;&ensp;

<center><div style="width:85%">
<img src="{{site.img_url}}/assets/img/posts/Ni_Crab2.jpg" alt="Kadr pokazujący muszlę kraba od przodu. Widać beżowe, porowate wnętrze z musem, sałatą i kwiatem cukinii."
height="200px" width="40px" />
</div></center>
<br />&ensp;&ensp;

Za drugim razem krab był serwowany w towarzystwie pomidorków Ananas Noir, konfitowanym imbirem, japońską gorczycą, winegretem z pięciu octów i prowansalskiej oliwy. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_Crab3.jpg" alt="Podobna muszla kraba co poprzednio, również na płaskim, białym talerzu. We wnętrzu muszli widać przekrojone na pół, zielono fioletowe małe pomidorki, sałaty, różowo białe słupki z buraka i szary mus. Obok talerza leży pięknie zdobiony srebrny widelec."
height="200px" width="40px" />
</div></center>
<br />&ensp;&ensp;

#### *Ostrygi Fine de claire*

Ostrygi Fine de claire z Oléron we Francji.  Nie przepadam za ostrygami, ale te były wybitne. Ugotowane na parze w piecu podane z ryżowym makaronem Vermicelli doprawionym słonym zabaglione, czosnkiem i sosem ostrygowym oraz z dodatkiem tataru z pomidorków Green Zebra. Za te cudownie pyszne ostrygi przyznajemy order Wesołego Bakłażana.  _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_oysters.jpg" alt="Na płaskim, owalnym talerzu widać dwie muszle ostryg osadzone w porcji puree. Wewnątrz muszli znajduje się zawinięty ryżowy makaron w jasnobrązowym sosie na wierzchu którego znajduje się zielony mus. " height="200px" width="40px" />
</div></center>
<br />&ensp;&ensp;

#### *Pierożki wonton*

Pierożki wonton z krewetkami Black Tiger i homarem, oraz do tego fantastyczny bisque. Ten bisque to jest coś obłędnego. Szef kuchni Nicholas robi go z 11 różnych owoców morza i ryb. W tej wersji dodana była jeszcze pasta curry i mleko kokosowe. Całości towarzyszyła ugotowana na parze złota fasolka. 
Nie mogę inaczej, jak tylko przyznać kolejny Order Wesołego Bakłażana wspaniałym pierożkom wonton. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_wonton.jpg" alt="W białym głębokim talerzu z szerokim, płaskim brzegiem ułożone są trzy pierożki, które polane są ciemnym sosem. Na środku między pierożkami ułożona jest żółta fasolka, również polana sosem."
height="200px" width="40px" />
</div></center>
<br />&ensp;&ensp;


#### *Gratin z leśnymi grzybami*

Zapiekanka z leśnymi grzybami (kurki, borowiki, rydze, kanie, boczniak królewski) z szampańskim beszamelem, foie gras, pastą z anchois, rumową brioszką i serem Gruyère.
Do dziś pamiętam ten piękny aromat, kremowe wnętrze i harmonijne smaki grzybowo serowe. Idealne jesienne danie, które otrzymuje od nas Order Wesołego Bakłażana. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_gratin.jpg" alt="Mały, czarny, żeliwny garnuszek z zapiekanką, którą od góry przykrywa przypieczona warstwa sera."
height="200px" width="40px" />
</div></center>
<br />&ensp;&ensp;


#### *Szafranowe risotto z owocami morza*

Idealne risotto z krewetkami i przegrzebkiem. Do tego dodatkowo kurki, pieczony kwiat cukinii, bisque(ten boski bisque), zioła prowansalskie, białe wino, lekkie czerwone curry i crème fraîche z Normandii. Cudno! Ponownie najwyższa nota i Order! _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/Ni_seafood.jpg" alt="Biały talerz pełen krewetek, przegrzebek i kurek. Spod spodu widać odrobinę żółtego ryżu. Na owocach morza położone jest ugotowany na parze kwiat cukinii."
height="200px" width="40px" />
</div></center>
<br />&ensp;&ensp;

#### *Risotto z langustynką*

Langustynka z Francji pieczona w piekarniku oraz najlepszy bisque. Całość podkręcona curry, papryką z Espelette, białym winem i koniakiem. Delikatna langustynka i wyraziste, perfekcyjnie przygotowane risotto. I znowu leci Order dla risotto. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/Ni_langustine.jpg" alt="W białym, głębokim talerzu leży porcja żółtego ryżu a na niej kawałek upieczonego mięsa langustynki. Obok ryżu polany jest ciemny sos. Na langustynce leży ciemny, fioletowy liść sałaty."
height="200px" width="40px" />
</div></center>
<br />&ensp;&ensp;

#### *Filet kaczki*

Pierś z kaczki marynowana w Ponzu i flambirowana z wódką ziołową. Jako uzupełnienie: francuskie purée z oliwą z oliwek, opiekana fasolka spaghetti, boczniak królewski i kurki z Lublina, które były pieczone w piekarniku z oliwą z oliwek i kaczym tłuszczem. Ciekawym elementem tego dania był też Burek. Chrupiący niby placuszek z serem w środku. Całe danie łączył pięknie sos Albufera. Sos ten został stworzony przez Marie-Antoine Carême ku czci generała Napoleona, Louis-Gabriel Sucheta, księcia D'Albufera da Valencia.  Szef kuchni Nicholas sporządził go z kurczaka, kaczki, gęsi, foie gras i crème fraîche z Deux-Sèvres. Pikantności daniu dodawała własnoręcznie suszona przez Szefa kuchni Chili przywieziona z Lecce z Włoch.  Kaczka idealna! I naturalnie Order Wesołego Bakłażana. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_duck.jpg" alt="Na płaskim, białym, kwadratowym talerzu, w jego lewym dolnym rogu, ułożone jest danie. Na ziemniaczanym purée leżą są trzy plastry przypieczonego filetu z kaczki. Obok jest zielony szparag, smażony boczniak i kurki, zwinięta w supełek ugotowana, długa zielona fasolka. Między porcją purée a brzegiem talerza, w samym kącie nalany jest jasnobrązowy sos. Po prawej stronie talerza leży trójkątny kawałek ciasta burek."
height="200px" width="40px" />
</div></center>
<br />&ensp;&ensp;

#### *Udko z gęsi*

Podobne zestawienie jak w daniu powyżej. Tylko w tej wersji dostaliśmy konfitowane udko gęsi z limonką, kafirem i tamaryndowcem. 
Warto wspomnieć, że do dań głównych dostaliśmy piękny, oryginalny nóż laguiole. Cudne danie to i cudna ocena oraz order. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_goose_with_burek" alt="Na płaskim, białym, kwadratowym talerzu, w jego lewym dolnym rogu, ułożone jest danie. Na ziemniaczanym purée ułożony jest kawałek mięsa z gęsi. Obok leży smażony rydz i kurki oraz długa zielona fasolka. Bliżej lewej krawędzi talerza wsadzony w purée jest trójkątny kawałek ciasta burek."
height="200px" width="40px" />
</div></center>
<br />&ensp;&ensp;

#### *Gęsie żołądki*

Tutaj Szef kuchni zaprezentował nam oryginalne chińskie danie z bardzo cienko pokrojonych, smażonych na smalcu wołowym gęsich żołądków z konfiturą z chili. Wspaniała, ostra i aromatyczna potrawa. Z przyjemnością przyznajemy kolejny Order. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_goose_stomach.jpg" alt="W głęboki białym talerzu z szerokim, płaskim brzegiem nałożona jest porcja cienko pokrojonych żołądków z warzywami w ciemny sosie. Na wierzchu leży zielony listek."
height="200px" width="40px" />
</div></center>
<br />&ensp;&ensp;

#### *Smażone foie gras*

Danie a la carte, które tak bardzo chcieliśmy spróbować w Chez Nicholas. Idealnie przyrządzone foie gras najwyższej jakości z Tuluzy, smażone na patelni z likierem Cointreau. Do tego sos - redukcja wiśniowa oraz sałatka z różnymi pomidorkami z waniliowym winegretem z pieprzem seczuańskim. Jako danie dodatkowe piękne bakłażany, cukinie i fasolka grillowane w piekarniku. Kompozycja fantastyczna, pełnia smaku, faktur i aromatów. Oczywiście Order przyznany. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_foie_gras.jpg" alt="Na płaskim, białym, kwadratowym talerzu leży porcja podsmażonego foie gras. Obok znajduje się porcja gęstego, ciemnego sosu oraz różne sałaty w winegrecie z przepołowionymi, małymi pomidorkami."
height="200px" width="40px" />
</div></center>
<br />&ensp;&ensp;

<center><div style="width:60%">
<img src="{{site.img_url}}/assets/img/posts/Ni_eggplant.jpg" alt="Na białym, płaskim owalnym talerzu leżą przypieczone warzywa: podłużne bakłażany, młode podłużne cukinie, kwiaty cukinii i długa, zielona fasolka."
height="200px" width="40px" />
</div></center>
<br />&ensp;&ensp;

#### *Trzy Skarby Ziemi*

To kolejne oryginalne chińskie danie, którego Szef Kuchni nauczył się od swojej mamy. Świeżą paprykę i bakłażana do tej potrawy Szef Nicholas przywiózł sam z wyprawy do Grecji. Papryka, bakłażan i ziemniaki były usmażone w lekkiej tempurze w sosie słodko-kwaśnym z dodatkiem karmelizowanych płatków czosnku i octu ryżowego starzonego przez 3 lata. Doskonale, ostre i smaczne danie. Bakłażan był niesamowicie delikatny i pełen smaku. Chciałoby się jeść to danie codziennie. Już za nim tęsknię i naturalnie przyznaję Order Wesołego Bakłażana. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/Ni_eggplant2.jpg" alt="Smażone, pokrojone warzywa w sosie. Widać kawałki bakłażana, papryki, czosnku, ziemniaków i zielone listki."
height="200px" width="40px" />
</div></center>
<br />&ensp;&ensp;

<center><div style="width:85%">
<img src="{{site.img_url}}/assets/img/posts/Ni_eggplant3.jpg" alt="Takie same warzywa jak wyżej w przybliżeniu."
height="200px" width="40px" />
</div></center>
<br />&ensp;&ensp;

#### *Cherries à la Jubilée*

Brak mi słów. To trzeba samemu spróbować. Ciepłe, dojrzałe wiśnie w słonym karmelu, z masłem Isigny Butter AOP z Normandii, z karmelizowanymi pistacjami i likierem wiśniowym. Ten deser został stworzony na Złoty Jubileusz Królowej Wiktorii w dniu 20 czerwca 1887 r.

Jedliśmy ten najlepszy deser na świecie w aromacie wody różanej z Prowansji, przy pięknej operowej muzyce i z płatkami róż wkoło nas.
Magiczne! Jakbym mogła dałabym sto bakłażanowych orderów. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/Ni_cherries.jpg" alt="Biały duży talerz z głębokim środkiem w którym są duże, czarne, błyszczące wiśnie w karmelu. Na dalszym planie, na stole przykrytym papierowym, białym obrusem widać srebrną misę z jeszcze unoszącą się parą. Obok misy leży czerwona róża. Wkoło na obrusie leżą płatki róż."
height="200px" width="40px" />
</div></center>
<br />&ensp;&ensp;

<center><div style="width:85%">
<img src="{{site.img_url}}/assets/img/posts/Ni_cherries2.jpg" alt="Zbliżenie na wiśnie z pistacjami w białym talerzu."
height="200px" width="40px" />
</div></center>
<br />&ensp;&ensp;

#### *Crepe z owocami*

Chrupiący, francuskie naleśnik Crepe z kwiatami pomarańczy. Do tego jagody flambirowane w Grand Marnier, słony karmel i domowy krem cytrynowy. Jak zwykle podane widowiskowo. _4&nbsp;[bakłażany]._
<center><div style="width:85%">
<img src="{{site.img_url}}/assets/img/posts/Ni_crepe.jpg" alt="Dwa białe talerze z dużym chrupiącym naleśnikiem uformowanym w kształt misy. Wewnątrz naleśnika leżą podsmażone owoce i cytrynowy krem. Po prawej od talerza z przodu, leży zdobiony, srebrny nóż. Po Prawej stronie zdjęcia, na stole leży srebrna misa z której wydobywają się duże ilości pary wodnej ścielące się na stole."
height="200px" width="40px" />
</div></center>
<br />&ensp;&ensp;

#### *Petit  four*

Cannelé de Bordeaux z winem Wermuth. Kocham Cannelé, te cudowne maślane i mięciutkie słodkości są idealnym zwieńczeniem francuskiej degustacji z chińskim twistem. Zrobione były dokładnie tak jak być powinny. Uwielbiam je i oczywiście dostają Order Wesołego Bakłażana. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/Ni_canele.jpg" alt="Na białym, owalnym talerzu ułożonych jest osiem canele. Są ciemnobrązowe. W tle za canele leży czerwona róża."
height="200px" width="40px" />
</div></center>
<br />&ensp;&ensp;

Idealna kawa do Cannelé.
<center><div style="width:60%">
<img src="{{site.img_url}}/assets/img/posts/Ni_coffee.jpg" alt="Kawa w białej filiżance na prostokątnym spodeczku. W tle czerwona róża."
height="200px" width="40px" />
</div></center>
<br />&ensp;&ensp;

### Podsumowanie:

Każda z wizyt w restauracji Chez Nicholas była wyjątkowa i magiczna. To fine dining na najwyższym poziomie z luksusowymi produktami doskonałej jakości prosto z Francji, ale i nie tylko. Talent, umiejętności i pracowitość Szefa Kuchni widać na każdym kroku.
Szef Kuchni Nicholas sam serwował nam każde danie i z pasją opowiadał o wszystkich detalach, o jakie przyszło nam do głowy się zapytać. Moglibyśmy z nim tak rozmawiać godzinami. 

Jak można zauważyć nie było dania, które by nam nie smakowało. Najbardziej smakowały nam wszystkie tatary, Bisque, Trzy Skarby Ziemi, foie gras,gratin , kaczka, gęś i te wiśnie… ach! Perfekcja.
I za te rewelacyjne dania, za zaangażowanie, talent i gigantyczną pracę Szefa kuchni i jego załogi przyznajemy całym sercem Odznakę Wesołego Bakłażana i przesyłamy ogromne podziękowania. Do zobaczenia wkrótce.

<center><div style="width:35%">
<img src="{{site.img_url}}/assets/img/odznaka_new.gif" alt="Odznaka Wesołego Bakłażana" height="100" width="auto" />
</div></center>

Na koniec istotna uwaga, jeśli chcecie się wybrać na to butikowe francuskie doświadczenie do Chez Nicholas weźcie ze sobą gotówkę, bo nie ma tam płatności kartą, ale bankomat jest zaraz przy restauracji.

Na koniec jeszcze niespodzianka jaką dostaliśmy od Szefa kuchni Nicholasa, kiedy odwiedziliśmy jego bistro razem z Jolką (@foodie_dreamka) i Kamilem (@flairhousemk). To był przemiły wieczór  w doskonałym towarzystwie i z genialnym jedzeniem.
<center><div style="width:85%">
<img src="{{site.img_url}}/assets/img/posts/Ni_pen.jpg" alt="Czerwono złoty długopis ze złotym napisem Chez Nicholas leży na stole a za nim w tle czerwona róża i talerzyk z canele."
height="200px" width="40px" />
</div></center>
<br />&ensp;&ensp;

Link do restauracji [Chez Nicholas]

Adres: ul. Lwowska 1/10 Kraków

Data degustacji:  lipiec, sierpień, wrzesień 2021

_Obrazek tytułowy: Cherries à la Jubilée_

[Chez Nicholas]: https://www.facebook.com/Cheznicholasresto
[bakłażany]: /about#baklazan
[bakłażanów]: /about#baklazan


