---
layout: post
title: Marcato
featured-img: mer_main
tags: Restauracja Fine_dining Gault_Millau Menu_degustacyjne
restaurant: Mercato
location: Gdańsk Trójmiasto Polska
points: 222
---

Restaurację @mercato_restaurant Degustująca Istota odwiedziła pod koniec listopada. Restauracja mieści się w&nbsp;budynku hotelu Hilton
 a&nbsp;jej Szefem kuchni jest Paweł Stawicki, który w&nbsp;minionym roku wygrał @archimagirus_konkurs, 
 dzięki czemu odbył staż w&nbsp;restauracji RAW @andrechiang_sg na Tajwanie.
  W&nbsp;ostatniej edycji przewodnika @gaultmillaupolska restauracja uzyskała trzy czapki. 

 Wnętrze restauracji jest eleganckie i&nbsp;spokojne. Z&nbsp;okien roztacza się piękny widok na Motławę. 
<center><div style="width:65%">
<img src="{{site.img_url}}/assets/img/posts/mercato.jpg" alt="Stoliki z białymi obrusami i szare fotele w restauracji.
 Z okien widać biało czerwony napis Gdańsk świecący w ciemności."
height="200px" width="40px" />
</div></center>
<br />&ensp;&ensp;

Istota razem z&nbsp;drugą Degustującą Istotą zdecydowały się przetestować w&nbsp;Mercato menu
 degustacyjne składające się z&nbsp;pięciu dań.

### Degustacja:

#### *Pieczywo*

Mini chlebki rozmarynowe i&nbsp;bułeczki z&nbsp;dodatkiem ciemnego piwa były doskonałe.
 Do tego podano masło i&nbsp;smalec z&nbsp;suszonym jabłkiem. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/mer_chleb.jpg" alt="
Dwa czarne kafle, położone na stole, na których są umieszczone po dwie sztuki,
 mini chlebków i ciemnych okrągłych bułeczek. Przy chlebkach nałożone jest masło a przy bułeczkach w białej miseczce, smalec."
height="200px" width="40px" />
</div></center>
<br />&ensp;&ensp;

#### *Shot*

Jako Amuse-bouche, żeby pobudzić kubki smakowe, podano shot truskawkowy z&nbsp;czerwoną pomarańczą. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/mer_truskawka.jpg" alt="Kieliszek z gęstym czerwonym płynem."
height="200px" width="40px" />
</div></center>
<br />&ensp;&ensp;

#### *Tatar z&nbsp;sarny z&nbsp;piklowaną kozią brodą i&nbsp;gorczycą*

Delikatny, słodkawy tatar i&nbsp;lekko kwaskowy piklowany grzyb kozia broda, inaczej szmaciak gałęzisty, 
bardzo dobrze się ze sobą komponowały. Całość posypana była pudrem borowikowym. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/mer_tatar.jpg" alt="
W głębokim talerzu w niebieskie wzory znajduje się ułożony w kształt koła tatar, na który położony jest pofalowany, jasnoszary grzyb."
height="200px" width="40px" />
</div></center>
<br />&ensp;&ensp;

#### *Gdańska zupa rybna bez ryby*

Consommé z&nbsp;pieczonych ziemniaków ze smażonym bakłażanem i&nbsp;z&nbsp;dodatkiem oleju paprykowego. _5&nbsp;[bakłażanów]._
<center><div style="width:65%">
<img src="{{site.img_url}}/assets/img/posts/mer_zupa.jpg" alt="
Pomarańczowa zupa w trakcie nalewania. Na środku talerza ułożone są plasterki pieczarek, kostki bakłażana,
 cebulki i liście nasturcji."
height="200px" width="40px" />
</div></center>
<br />&ensp;&ensp;

#### *Intermezzo*

Kolejny bezalkoholowy shot. Tym razem z&nbsp;selera, jabłka i&nbsp;melona. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/mer_intermezzo.jpg" alt="W kieliszku na wysokiej nóżce znajduje się mętny, 
żółty płyn z lekką pianką." height="200px" width="40px" />
</div></center>
<br />&ensp;&ensp;

#### *Smażona gładzica z&nbsp;opieńkami, puree z&nbsp;kapusty i&nbsp;sosem z&nbsp;kwasu chlebowego*

Pierwsze danie główne. Świetnie przyrządzony filet ryby, który dodatkowo przyozdabiały płatki storczyków,
 chipsy z&nbsp;cebuli i&nbsp;sos z&nbsp;palonego masła. 
 Jak można zauważyć na zdjęciu raczej są tutaj zaserwowane kurki a&nbsp;nie opieńki. 
 Sądzę jednak, że&nbsp;nic na tej zmianie potrawa nie straciła.
_3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/mer_gladzica.jpg" alt="Na białym talerzu ułożony filet z ryby,
 obok sos z masła, łyżka kremowego puree, kurki, plaster chrupkiej cebuli i biała piana."
height="200px" width="40px" />
</div></center>
<br />&ensp;&ensp;

#### *Gicz jagnięca z&nbsp;jadalnymi kasztanami i&nbsp;z&nbsp;koniakiem*

Same mięso było świetne. Okryte cieniutkim plastrem słoniny. Do tego doskonale przysmażony boczniak królewski, 
smardz, kurki i&nbsp;delikatne puree z&nbsp;kasztanów z&nbsp;dodatkiem koniaku. Całość podkręcał sos Demi-Glace. _5&nbsp;[bakłażanów]._
<center><div style="width:65%">
<img src="{{site.img_url}}/assets/img/posts/mer_boczniak.jpg" alt="Dwie połówki przysmażonego, naciętego w kratkę boczniaka,
 obok kurki, smardz, kawałek mięsa błyszczącego się od słoniny i szare puree."
height="200px" width="40px" />
</div></center>
<br />&ensp;&ensp;

#### *Pre-deser*

Rozmarynowy sorbet z&nbsp;cytryną, płatek z&nbsp;rokitnika i&nbsp;żel mandarynkowy.  _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/mer_pre_deser.jpg" alt="W ciemno szarej miseczce, 
białe lody ze złotym płatkiem na który nałożone są pomarańczowe kropki żelu."
height="200px" width="40px" />
</div></center>
<br />&ensp;&ensp;


#### *Gdański tort migdałowy*

Lody marcepanowe, prażone migdały, krem z&nbsp;fasoli adzuki. Zaskakujący deser. Słodki z&nbsp;nutą kwasowości. Niby ciężki, 
ale z&nbsp;soczystymi elementami. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/mer_torcik.jpg" alt="
W głębokim, ciemnoniebieskim talerzu znajduje się ptyś z kremem, obok białe lody. Całość udekorowana płatkami migdałów i
 ciemną kruszonką."
height="200px" width="40px" />
</div></center>
<br />&ensp;&ensp;

### Podsumowanie:

Jak można zauważyć, po ilości przyznanych bakłażanów, wszystkie potrawy były na znakomitym poziomie.
 Zaskakujące i&nbsp;dobrze przemyślane połączenia smaków, świetna technika i&nbsp;piękne podanie.
  Aż żal, że menu degustacyjne jest tak krótkie. 
  Chciałoby się z&nbsp;dwa razy tyle dań. Jako zakończenie kolacji podano jeszcze pralinki (z&nbsp;fasoli tonka i&nbsp;pomarańczy).

<center><div style="width:65%">
<img src="{{site.img_url}}/assets/img/posts/mer_pralinki.jpg" alt=" Na złotej misce, na wysokich metalowych prętach,
 pełnej ziarenek kawy leżą dwie białe pralinki i dwie z mlecznej czekolady."
height="200px" width="40px" />
</div></center>
<br />&ensp;&ensp;

Obsługa była profesjonalna i&nbsp;miła, choć czuć było pewne napięcie i&nbsp;pośpiech. 
Skoro wszystko było wspaniałe, skąd dość niska punktacja? Zupełnie nie z&nbsp;winy kucharzy czy obsługi.
 Restauracja jest połączona z&nbsp;barem. To w&nbsp;zasadzie jedno pomieszczenie, co&nbsp;wprowadza sporo zamieszania.
  Natrafiliśmy w&nbsp;Mercato na bardzo głośnych i&nbsp;uciążliwych gości. Co przełożyło się na ból głowy i&nbsp;dlatego
   nie wspominamy tego wieczoru najlepiej. Ostatnie dania chcieliśmy zjeść jak najszybciej, aby móc stamtąd uciec i&nbsp;odpocząć.
    Zupełnie nie tego oczekiwaliśmy po sobotnim wieczorze w&nbsp;eleganckiej restauracji.
     Po zwróceniu uwagi obsłudze zostaliśmy przeproszeni i&nbsp;wytłumaczono nam, że nic nie mogą na to poradzić. 


## Restauracja Mercato otrzymuje: **222/250**
Link do restauracji [Mercato]

Adres: Targ Rybny 1, 80-838 Gdańsk

_Obrazek tytułowy: Tatar z sarny_

[Mercato]: https://mercatorestauracja.pl/
[bakłażany]: /about#baklazan
[bakłażanów]: /about#baklazan
