---
layout: post
title: Silvio Nickol - 7 daniowe menu
featured-img: Si_main
tags: Restauracja Wesoły_bakłażan Fine_dining Menu_degustacyjne Luksusowa_restauracja Dwie_gwiazdki_Michelin Michelin_guide
restaurant: Silvio_Nickol
location: Wiedeń Austria
points: 248
translated: false
---

Drugi raz odwiedziliśmy Wiedeń z wyprawą kulinarną i tym razem zdecydowaliśmy się sięgnąć na najwyższą półkę i spróbować kolacji degustacyjnych w restauracjach z dwoma i trzema gwiazdkami @michelinguide.

Jako dwugwiazdkową wybraliśmy restaurację Szefa Kuchni Silvio Nickol czyli Silvio Nickol GourmetRestaurant, która mieści się w Palais Coburg.

Przed wejściem oczywiście znalazła się tabliczka z informacją o przyznanch dwóch gwiazdkach Michelin oraz o tym,
 że ta restauracja jest członkiem luksusowego Les Grandes Tables du Monde.
<center><div style="width:50%">
<img src="{{site.img_url}}/assets/img/posts/Si_entrance.jpg" alt="Na ścianie z czerwonych cegieł, przed wejściem do
Palais Coburg jest fioletowa tabliczka z gwiazdkami Michelin Guide oraz złota tabliczka z kogutem i informacją o tym, że restauracja znajduje się w przewodniku Les Grandes Tables du Monde."
height="200px" width="40px" />
</div></center>
<br />&ensp;&ensp;

Piękna, elegancka sala do której nas zaprowadzono z imponującą, podświetloną ścianą ametystów służącą za tło dla wielkiego, białego jajka. Jajko pojawiało się też w innych miejscach restauracji i jak się okazało było motywem przewodnim zarówno kolacji, jak i całej restauracji. Zostało nazwane “The egg of Origin” (Jajko Pochodzenia). Ma nawiązywać do filozoficznych pytań o początek istnienia oraz do naszej kruchości w związku z otaczającym wszechświatem.
<center><div style="width:65%">
<img src="{{site.img_url}}/assets/img/posts/Si_inside.jpg" alt="Sala z dużymi okrągłymi stołami przykrytymi białymi obrusami. Na centralnej, czarnej ścianie umieszczony jest duży ametystowy blok, podświetlony od dołu z wiszącym białym jajkiem."
height="200px" width="40px" />
</div></center>
<br />&ensp;&ensp;

### Degustacja:

#### *Ogórek/ikra pstrąga alpejskiego/koperek*

Lekki i orzeźwiający amuse-bouche. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_am1.jpg" alt="W szklanej przezroczystej miseczce znajduje się dysk posypany pudrem koperkowym, pod spodem pomarańczowy mus a na dysku pomarańczowa ikra."
height="200px" width="40px" />
</div></center>
<br />&ensp;&ensp;


#### *Tatar z bawoła/estragon*

Kolejny amuse-bouche. Tartaletki z tatarem doprawione estragonem. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_buffalo.jpg" alt="Na kości ułożone są małe tartaletki z tatarem, ozdobione zielonym majonezem i zielonymi listkami."
height="200px" width="40px" />
</div></center>
<br />&ensp;&ensp;

#### *Boczek z marchewką*

Następny amuse-bouche. Chrupiąca marchewka pięknie komponowała się z boczkiem w sosie teriyaki. Bardzo ciekawy był sposób w jaki mieliśmy zjeść tą przekąskę. W tym celu dostaliśmy pęsetę kucharską. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Si_pork_belly.jpg" 	alt="W białej, małej miseczce ułożone jest kawałek boczku oblany ciemnym sosem. Na jego wierzchu są chrupiące, cienkie, paseczki marchewki"
height="200px" width="40px" />
</div></center>
<br />&ensp;&ensp;

#### *Chleb*

Pieczywo na zakwasie z chrupiącą skórką. Podane cieplutkie. Do chleba mieliśmy dwa rodzaje masła: z prażoną cebulką i szczypiorkowe. Oba doskonałe i kremowe, choć mi bardziej do gustu przypadło szczypiorkowe. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Si_bread.jpg" alt="Pokrojony na cztery części bochenek chleba, położony na ciemnym talerzu. Obok dwa rodzaje masła na czarnych podstawkach. Jedno zielone a drugie szaro-żółte."
height="200px" width="40px" />
</div></center>
<br />&ensp;&ensp;

#### *Jesiotr/kokos/morela/werbena/soliród*

Genialny, jedwabisty jesiotr w marynacie z mleka kokosowego z dodatkiem lekko słodkiej moreli, intensywnej, ziołowej oliwy z werbeny oraz chili. Ta kompozycja zdecydowanie zasługuje na Order Wesołego Bakłażana. _5&nbsp;[bakłażanów]._
<center><div style="width:65%">
<img src="{{site.img_url}}/assets/img/posts/Si_sturgeon.jpg" alt="Na białym, głębokim talerzu są pokrojone kawałki surowego jesiotra, ułożone w kształt koła i oblane zieloną oliwą. Na wierzchu udekorowane płatkami kwiatów i listkami." height="200px" width="40px" />
</div></center>
<br />&ensp;&ensp;

W wersji wegetariańskiej zamiast jesiotra podano pokrojony fenkuł. _4&nbsp;[bakłażany]._
Photo. Krzysztof Biliński
<center><div style="width:50%">
<img src="{{site.img_url}}/assets/img/posts/Si_sturgeon_wege.jpg" alt="Na białym, głębokim talerzu są pokrojone kawałki fenkuła, ułożone w kształt koła i oblane zieloną oliwą. Na wierzchu udekorowane płatkami kwiatów i listkami." height="200px" width="40px" />
</div></center>
<br />&ensp;&ensp;


#### *Kacza wątróbka/grzyby/świerk/czekolada*

To danie zachwyciło całą naszą trójkę. Jak się okazało było to popisowe danie (signature dish) Szefa Kuchni Silvio Nickol. 
 Przepiękny las w którym były grzybki i żołędzie uformowane z musu z wątróbki, 
 które wyglądały jak prawdziwe. Do tego kora z czekolady, jadalny mech zdaje się, że z pistacji, ale nie jestem tego pewna. Były też prawdziwe marynowane grzybki. Ten las pełen niespodzianek, które odkrywaliśmy podczas jedzenia będę długo wspominać. Perfekcyjne i zachwycające! Dostaje oczywiście Order Wesołego Bakłażana.
_5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Si_foiegras.jpg" alt="W grubym, ciemno szarym naczyniu ułożone są grzybki i żołędzie z musu wątróbkowego, otoczone zielonymi gałązkami, żółtymi i bordowymi płatkami kwiatów, oraz pionowo ułożonymi kawałkami czekolady."
height="200px" width="40px" />
</div></center>
<br />&ensp;&ensp;

Do musu wątróbkowego dostaliśmy śliczną grzybkokształtną brioszkę. Idealnie pasowała ona do tego dania.
<center><div style="width:50%">
<img src="{{site.img_url}}/assets/img/posts/Si_brioche.jpg" alt="Na brzegu szaro-zielonego talerzyka znajduje się brioszka w kształcie grzybka."
height="200px" width="40px" />
</div></center>
<br />&ensp;&ensp;

#### *Sum/por/topinambur/kalarepa/kawior*

Przepiękne danie główne, które zachwycało i wyglądem i smakiem. Ryba była zrobiona w marynacie barbeque, wędzona i grillowana. Miała zwarte, ale delikatne mięso. Sos z białych szparagów był gładki i idealnie komponował się z sumem. Małe rurki ozdobione kawiorem i kwiatami były wspaniałym dodatkiem. Kolejne zachwycające danie, któremu chętnie przyznaję order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Si_catfish.jpg" alt="W głębokim białym talerzu, którego dno przykryte jest zieloną oliwą, ułożony jest kawałek grillowanej ryby. Obok suma położone są białe rurki ozdobione kwiatami i kawiorem. Z białego dzbaneczka nalewany jest biały, gładki sos."
height="200px" width="40px" />
</div></center>
<br />&ensp;&ensp;


<center><div style="width:65%">
<img src="{{site.img_url}}/assets/img/posts/Si_cafish2.jpg" alt="Ten sam talerz co wyżej z nalanym już sosem."
height="200px" width="40px" />
</div></center>
<br />&ensp;&ensp;


I jeszcze piękniejsza wersja wegetariańska. Jak letnia łąka pełna kwiatów.
<center><div style="width:65%">
<img src="{{site.img_url}}/assets/img/posts/Si_vege_catfish.jpg" alt="Białe rurki ozdobione różnokolorowymi kwiatami ułożone są na białym talerzu, na którego dnie nalana jest intensywnie zielona oliwa."
height="200px" width="40px" />
</div></center>
<br />&ensp;&ensp;

#### *Jajko z niespodzianką*

Orzeźwiające intermezzo podane w incepcji jajecznej w oparach ciekłego azotu. Przed nami postawiono ceramiczne jajko, po czym podniesiono jego górną część uwalniając opary azotu i ukazując kolejne jajko wypełnione gazpacho z selerem naciowym, pomidorami i śmietaną. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Si_gazpacho.jpg" alt="Jajko z zieloną pianką, umieszczone w połówce ceramicznego jajka z którego unosi się para."
height="200px" width="40px" />
</div></center>
<br />&ensp;&ensp;

Zarówno sposób w jaki to gazpacho zostało nam zaserwowane, jak i smak oraz struktura, zdecydowanie zasługują na Order Wesołego Bakłażana.  _5&nbsp;[bakłażanów]._
<center><div style="width:65%">
<img src="{{site.img_url}}/assets/img/posts/Si_gazpacho2.jpg" alt="To samo jajko w przybliżeniu."
height="200px" width="40px" />
</div></center>
<br />&ensp;&ensp;

#### *Truflowa polenta/jajko przepiórcze*

Może to danie wizualnie nie było najpiękniejsze, ale smak i konsystencja były cudowne. Najbardziej puszysta i kremowa polenta jaką jadłam. Oprócz grubych plasterków trufli były jeszcze kawałki trufli w środku. Została tutaj użyta letnia trufla z Istrii. Kocham trufle, bardzo, a polenta była doskonałym nośnikiem truflowego smaku i aromatu. I tak! To danie również dostaje Order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Si_truffle_polenta.jpg" alt="Biały talerz wypełniony polentą i przykryty od góry plastrami trufli i zielonymi listeczkami w środku."
height="200px" width="40px" />
</div></center>
<br />&ensp;&ensp;


#### *Brzuch jagnięcy z imbirem*

Przekąska z jagnięciny, czyli mini wersja dania głównego.
   _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_pork_belly_ginger.jpg" alt="Na białym talerzu w kształcie łódeczki jest położony ciemny kawałek mięsa, na którym położone są zielone i żółte liście."
height="200px" width="40px" />
</div></center>
<br />&ensp;&ensp;

#### *Jagnięcina/cebula/imbir/czarna porzeczka*

Tutaj najbardziej smakowała mi cebula i intensywny, bogaty sos. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_lamb.jpg" alt="Na płaskim białym talerzu po lewej leży ciemny kawałek jagnięciny, a po prawej cebula ozdobiona listkami i wyciętą różyczką. Pośrodku nalewany jest ciemny sos."
height="200px" width="40px" />
</div></center>
<br />&ensp;&ensp;

#### *Tatar z plasterkiem kalafiora i wiśniami*

Zapowiedź potrawy z dziczyzny. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Si_tatar.jpg" alt="Na Pudełku wypełnionym pestkami wiśni, z położonymi szyszkami, kamieniami i korą, leży srebra łódeczka z niewielką ilością tatara i plasterkiem surowego kalafiora."
height="200px" width="40px" />
</div></center>
<br />&ensp;&ensp;


#### *Dziczyzna/kalafior/wiśnia/zielony pieprz*

Soczysty kawałek mięsa, obtoczony w zielonym pieprzu. Do tego jako dodatki: wiśnie, orzech włoski i przypieczony kalafior. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_venison.jpg" alt="Kawałek mięsa z zewnątrz otoczony zielonkawą warstwą ziół. Na środku talerza polany jest jasno brązowy sos, a po prawej leży połówka wiśni z małą różową różyczką w środku, plasterek kalafiora i połówka orzecha."
height="200px" width="40px" />
</div></center>
<br />&ensp;&ensp;

#### *Shakshuka*

Pomidorowy dżem z granitą z kwiatów bzu i melonem._4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_shakshuka.jpg" alt="Dwie szklane miseczki z pomarańczowym dżemem, oprószone białą granitą, z kawałkami melona i ozdobione bordowymi listkami."
height="200px" width="40px" />
</div></center>
<br />&ensp;&ensp;

#### *Magdalenka z kawą*

Do deseru czasem zamawiamy sobie kawę. Tym razem do kawy dostaliśmy smaczną, ciepłą magdalenkę. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_coffe.jpg" alt="Magdalenka w kształcie muszelki jest położone na kwadratowym, ciemnoszarym łupku, kawa z mlekiem i różne rodzaje cukru w probówkach: biały, trzcinowy i w brązowych bryłkach."
height="200px" width="40px" />
</div></center>
<br />&ensp;&ensp;

#### *Jabłko/kwaśna śmietana/koperek/fenkuł/burak*

Sorbet jabłkowy z fenkułem zamkniętym w sferkach, paloną kwaśną śmietaną, bezą w formie gładkich tafli i białym burakiem. Niezwykle ciekawy, odważny deser z warzywami bardzo mi przypadł do gustu. Świetny balans słodkiego i kwaśnego, do tego jeszcze wiele struktur i skomplikowane elementy. Deser idealny dla mnie i za to przyznaję mu Order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Si_dessert.jpg" alt="Na czarnym talerzu spiralnie nałożona kwaśna śmietana z widocznymi przypalonymi miejscami. W centrum spirali nałożona jest porcja zielonego sorbetu. Na dwóch końcach spirali są umieszczone zielone sferki. Całość ozdobiona białymi taflami bezy."
height="200px" width="40px" />
</div></center>
<br />&ensp;&ensp;

#### *Piana jogurtowa/awokado/mango/rokitnik*

Kremowy, puszysty jogurt, z musem z awokado, mango i rokitnikiem. _3&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_petit_fours.jpg" alt="W szklanej miseczce położona jest pianka ozdobiona kruszonką i płatkami pomarańczowych kwiatów od góry i małą różową różyczką."
height="200px" width="40px" />
</div></center>
<br />&ensp;&ensp;

#### *Cannelés de Bordeaux*

Zachwycające mini ciasto, podane ciepłe z kremem z fasoli tonka i czerwoną porzeczką. I nie mogę się powstrzymać więc przyznaję za to cudo Order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/Si_petit_fours2.jpg" alt="Ciasteczko z ciemną karmelizowaną skórką, które ma kształt małego, prążkowanego cylindra. Podane na drewnianej deseczce."
height="200px" width="40px" />
</div></center>
<br />&ensp;&ensp;

#### *Manner Schnitten*

Nawiązanie do kultowych wiedeńskich wafelków z orzechami laskowymi. Były to lody w wafelku otoczone posiekanymi orzechami. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/Si_box.jpg" alt="Różowe pudełko z błękitnym napisem Manner i rysunkiem wafelków."
height="200px" width="40px" />
</div></center>
<br />&ensp;&ensp;

<center><div style="width:50%">
<img src="{{site.img_url}}/assets/img/posts/Si_box2.jpg" alt="Wnętrze pudełka, które zawiera orzeszki laskowe, a na nich leżą dwa wafelki ozdobione od góry połówką orzecha laskowego a po bokach posiekanymi orzechami."
height="200px" width="40px" />
</div></center>
<br />&ensp;&ensp;

#### *Campari*

Zamknięte w białej czekoladzie i obtoczone w płatkach Campari było orzeźwiającym zakończeniem kolacji. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/Si_campari.jpg" alt="Na szklanej misce pod którą umieszczono brązowe wiórki i suszone pomarańcze, leżą trzy kulki obtoczone w brązowych płatkach z czerwonym żelem na szczycie i błękitnym małym kwiatkiem wetkniętym w kropkę żelu."
height="200px" width="40px" />
</div></center>
<br />&ensp;&ensp;

### Podsumowanie:

Rewelacyjny wieczór. Prawie każde danie wywoływało u nas reakcje “wow”. Kompozycje smakowe idealnie przypadły nam do gustu oraz wielkości porcji również były doskonałe.
Niespodzianek w trakcie kolacji było mnóstwo. Potrawy były dopracowane w najdrobniejszym szczególe. Misternie ułożone detale robiły wrażenie. 

Obsługa była perfekcyjna oraz tempo serwowanych dań było dla nas odpowiednie, bo często przez robienie zdjęć nasza kolacja nieco się wydłuża w porównaniu do standardowego czasu.
Wiele z tych dań nigdy nie zapomnę i mam nadzieję, że jeszcze kiedyś ponownie zawitamy do Silvio na taką wspaniałą ucztę.

Naturalnie, za całokształt perfekcyjnej kolacji degustacyjnej przyznaję Order Wesołego Bakłażana.
<center><div style="width:35%">
<img src="{{site.img_url}}/assets/img/odznaka_new.gif" alt="Odznaka Wesołego Bakłażana" height="100" width="auto" />
</div></center>

Na zakończenie mieliśmy przyjemność poznać Szefa Kuchni i całą załogę, oraz zamienić z nimi kilka słów.
To zaszczyt poznać kogoś kto potrafi przygotować takie genialne menu, która nas oczarowało.

Jeszcze zwyczajowo kilka słów o cenach. Wybraliśmy menu degustacyjne siedmiodaniowe za 149 euro za osobę. 
Do rachunku doliczona została też opłata ”cover”, zdaje się, że za dodatki w stylu pieczywa i masła, w wysokości 7,50 euro 
za osobę. Wolę kiedy wszystkie niezbędne koszty wliczone są w cenę menu. Napiwek nie był doliczony do rachunku.

## Restauracja Silvio Nickol GourmetRestaurant otrzymuje: **248/250!**
Link do restauracji [Silvio Nickol GourmetRestaurant]

Data degustacji: 28.08.2020

Adres: Coburgbastei 4, 1010 Wien, Austria

_Obrazek tytułowy: Kacza wątróbka_

[Silvio Nickol GourmetRestaurant]: https://palais-coburg.com/en/culinary/silvio-nickol/
[bakłażany]: /about#baklazan
[bakłażanów]: /about#baklazan

