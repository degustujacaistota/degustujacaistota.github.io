---
layout: post
title: Fisherman
featured-img: FM_main
tags: Restauracja Fine_dining Wesoły_bakłażan Menu_degustacyjne
restaurant: Fisherman
location: Sopot Polska
translated: false
---

   W maju, kiedy ponownie pozwolono otworzyć się restauracjom postanowiliśmy odwiedzić Trójmiasto. Zaplanowaliśmy kilka wizyt w nowych miejscach i kilka w naszych ulubionych restauracjach [Fine Dining]. Z nowych wybraliśmy restaurację Fisherman, w której jeszcze nie byliśmy, ale jej Szef Kuchni był nam bardzo dobrze znany. Szefa Kuchni Rafała Koziorzemskiego (@rafalchef__smakmiasta) mieliśmy przyjemność poznać w restauracji Biały Królik, stąd mieliśmy przeczucie graniczące z pewnością, że Fisherman to restauracja, którą warto odwiedzić.
Restauracja Fisherman serwuje dania z menu a la carte, ale na naszą prośbę Szef Rafał zrobił dla nas Menu Degustacyjne, za co jesteśmy bardzo wdzięczni.
 
  
### Degustacja:

#### *Pieczywo*

Dwa rodzaje pieczywa i do tego dwa rodzaje masła. Przypalone masło oraz masło z czosnkiem niedźwiedzim. _4&nbsp;[bakłażany]._

<center><div style="width:60%">
<img src="{{site.img_url}}/assets/img/posts/FM_butter.jpg" alt="Na stole przykrytym białym obrusem znajdują się 3 czarne talerzyki i drewniany pojemnik z kromkami jasnego i ciemnego pieczywa. Na jednym czarnym talerzyku jest zielone masło w kształcie kwadratu a na drugim przypalone masło w kształcie rybki. Na trzecim talerzyku jest nożyk do masła."
height="200px" width="40px" />
</div></center>
<br />&ensp;&ensp;

#### *Suszony pstrąg z majonezem rybnym*

Jako amuse-bouche dostaliśmy rewelacyjny chrupek ze skóry pstrąga z majonezem, słoniną i gwiazdnicą pospolitą. To co uwielbiam w Kuchni Szefa Rafała, to między innymi duża ilość ciekawych ziół i innych roślin, jakie można spotkać w Szefa autorskiej kuchni. Za ten doskonały początek degustacji przyznajemy chętnie Order Wesołego Bakłażana. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/FM_skin.jpg" alt="W drewnianej, niedużej skrzyneczce są muszelki na których ułożone są chrupki ze skórą pstrąga z kropkami majonezu i listkami gwiazdnicy."
height="200px" width="40px" />
</div></center>
<br />&ensp;&ensp;

#### *Królowa lasu i łąk*

I tu na pierwsze miejsce wychodzi rzeżucha, ale nie ta zwykła którą wszyscy znamy, tylko rzeżucha leśna i łąkowa. Pod zieloną kołderką ukrywała się wspaniała, delikatna kałamarnica z palonym masłem. Całość oprószona była pudrem pietruszkowym. Wizualnie i smakowo genialne i dlatego kolejny bakłażanowy order leci do Fishermana. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/FM_squid.jpg" alt="Ciemnoszara miseczka wypełniona jest białymi kwiatami i łodyżkami rzeżuch obsypanych zielonym pudrem."
height="200px" width="40px" />
</div></center>
<br />&ensp;&ensp;

#### *Wizytówka rybaka*

Cudowny podwędzany tatar z pstrąga solonego z kaparami, piklowaną cebulką, żółtkiem, marynowanymi grzybami i wędzonką. Aromat tego dania był wspaniały, dymny i słodkawy a sam tatar doskonale skomponowany. Nie może być inaczej, Order za tatar zostaje przyznany. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/FM_tartare.jpg" alt="Na stole położona jest skrzyneczka w której znajduje się tatar z góry obsypany suszonym żółtkiem. Ze skrzyneczki, której pokrywa została podniesiona, wydobywa się dym." height="200px" width="40px" />
</div></center>
<br />&ensp;&ensp;

<center><div style="width:60%">
<img src="{{site.img_url}}/assets/img/posts/FM_tartare2.jpg" alt="Na dużym płaskim talerzu, na papierku leży porcja tatara obsypana żółtkiem i udekorowana zielonymi listkami." height="200px" width="40px" />
</div></center>
<br />&ensp;&ensp;

#### *Majowy zbiór czosnku niedźwiedziego*

Zupa z czosnku niedźwiedziego ze słodkim makaronem z kalmara. I to był absolutny hit! Jedna z najlepszych zup w życiu. Uwielbiam czosnek niedźwiedzi, a w postaci zupy jeszcze nigdy nie miałam okazji go jeść. Zachwycająca! Mam nadzieję, że jeszcze uda nam się ją zjeść w restauracji Fisherman następnym razem. Oczywiście otrzymuje ona Order Wesołego Bakłażana. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/FM_soup.jpg" alt="Makaron z kalmara przed nalaniem zupy." height="200px" width="40px" />
</div></center>
<br />&ensp;&ensp;

<center><div style="width:60%">
<img src="{{site.img_url}}/assets/img/posts/FM_soup2.jpg" alt="Intensywnie zielona, kremowa zupa w trakcie nalewania do białego, głębokiego talerza w którym znajduje się makaron z kalmara." height="200px" width="40px" />
</div></center>
<br />&ensp;&ensp;

#### *Wołowina z młodymi burakami*

Świetnie przyrządzony, delikatny ozór wołowy z sosem [demi-glace], podany z lekko dymnym gratin z młodych ziemniaków, kuleczkami z buraków i jabłek w sosie chrzanowym. Mięso było udekorowane kwiatkami tasznika pospolitego. _5&nbsp;[bakłażanów]._
<center><div style="width:60%">
<img src="{{site.img_url}}/assets/img/posts/FM_beef.jpg" alt="Na dużym, białym talerzu znajduje się kawałek mięsa udekorowany białymi kwiatkami z zielonymi listkami oraz porcja opalonego gratin."
height="200px" width="40px" />
</div></center>
<br />&ensp;&ensp;

<center><div style="width:85%">
<img src="{{site.img_url}}/assets/img/posts/FM_beets.jpg" alt="W szklanej miseczce w kształcie muszelki znajdują się czerwone i zielona kulki z buraka i jabłka. Na spodzie widać sos chrzanowy."
height="200px" width="40px" />
</div></center>
<br />&ensp;&ensp;

#### *Sezon w pełni*

Przyszedł czas na deser. Czekałam na niego rok i byłam bardzo ciekawa, jak smakują lody z białych szparagów. Otóż, są pyszne, a jeszcze lepsza była panna cotta, która im towarzyszyła. Kompozycję wzbogacały truskawki w sosie z ziołami, kwiat czarnego bzu oraz palony słód. _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/FM_dessert.jpg" alt="Na duży, płaski, biały talerz obok panna cotty i lodów szparagowycch nakładane są złotą łyżką kawałki truskawek w sosie."
height="200px" width="40px" />
</div></center>
<br />&ensp;&ensp;

<center><div style="width:85%">
<img src="{{site.img_url}}/assets/img/posts/FM_dessert2.jpg" alt="Na białym talerzu leży porcja białych lodów ozdobiona zielonymi listkami, panna cotta oraz kawałki truskawek między nimi."
height="200px" width="40px" />
</div></center>
<br />&ensp;&ensp;


#### *Dziękuję*

Na zakończenie dostaliśmy las, a dokładniej szyszki. To były absolutnie zachwycające, autentyczne szyszki w syropie z hibiskusa, podane z lodami lawendowymi, które to były obsypane pyłkiem kwiatowym. I może to już nudne, ale ja nie mogę nie dać tym szyszkom Orderu Wesołego Bakłażana! Były super i pięknie współgrały z delikatnymi lodami lawendowymi! _5&nbsp;[bakłażanów]._
<center><div style="width:85%">
<img src="{{site.img_url}}/assets/img/posts/FM_petitfour.jpg" alt="Na stole przykrytym białym obrusem leży deska drewniana na której są dwie szare miseczki z jasnymi lodami obsypaymi pyłkiem kwiatowym. Deska przykryta jest gałęziami iglaków a na nich posypane cukrem pudrem są umieszczone małe szyszki."
height="200px" width="40px" />
</div></center>
<br />&ensp;&ensp;

<center><div style="width:60%">
<img src="{{site.img_url}}/assets/img/posts/FM_petitfour2.jpg" alt="Zbliżenie na szyszkę obsypaną cukrem pudrem."
height="200px" width="40px" />
</div></center>
<br />&ensp;&ensp;

### Podsumowanie:

Wyszliśmy z Fishermana zachwyceni jedzeniem, obsługą i całym miejscem. Ta restauracja jest daleka od sztywnej formy Fine Dining i może bardziej wpisuje się w coraz modniejszy Casual Dining, ale dla nas doskonałe produkty, o których jakość dba sam Szef oraz jego talent, to to czego oczekujemy od Fine Diningowych restauracji.

Jak można zauważyć las, łąki i morze były widoczne w każdym daniu, te odwołania do natury sprawiają, że jest to coś dla czego warto przyjechać do Sopotu, przejść kilka kroków od Monciaka i zjeść w Fishermanie. 

Po degustacji mieliśmy jeszcze możliwość porozmawiania chwilę z Szefem Kuchni, co zawsze bardzo doceniamy, bo mamy wtedy okazję jeszcze dopytać o dania i podzielić się wrażeniami.

Czy były jakieś minusy? Nie. Jedyny to taki, że mieszkamy na Śląsku i do Sopotu mamy kawałek.


Za tą piękną, nadmorską degustację na doskonałym poziomie przyznajemy Order Wesołego Bakłażana. 
<center><div style="width:35%">
<img src="{{site.img_url}}/assets/img/odznaka_new.gif" alt="Odznaka Wesołego Bakłażana" height="100" width="auto" />
</div></center>

Chcemy podziękować też Panu Maćkowi, który tego dnia nas obsługiwał i dzięki któremu było nam bardzo radośnie i czuliśmy się zaopiekowani. Dzięki :)

Link do restauracji [Fisherman]


Adres: Villa Sentoza
ul. Grunwaldzka 89, Sopot

_Obrazek tytułowy: Wołowina z młodymi burakami_

[Fisherman]: https://fisherman.com.pl/
[bakłażany]: /about#baklazan
[bakłażanów]: /about#baklazan

[Fine Dining]: /dictionary#fine_dining
[demi-glace]: /dictionary#demi_glace



