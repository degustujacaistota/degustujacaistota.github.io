---
layout: post
title: Podążaj za Białym Królikiem
featured-img: bk2_main
tags: Restauracja Fine_dining Gault_Millau Menu_degustacyjne Wesoły_bakłażan
restaurant: Biały_królik
location: Gdynia Trójmiasto Polska
points: 243
translated: true
---

Przy okazji pobytu w Trójmieście na Fine Diningowej wycieczce postanowiliśmy
 po raz drugi skosztować menu degustacyjnego u Szefa Kuchni Rafała Koziorzemskiego (@rafalchef__smakmiasta)
  w Białym Króliku @bialykrolikgdynia. Gdzie Szefem Patronem jest Marcin Popielarz (@popek_52). Nasze
 wrażenia z pierwszej wizyty możecie przeczytać w tym [artykule].

Ponieważ tradycyjnie już przyjechaliśmy na miejsce ponad godzinę za wcześnie,
 zdążyliśmy pospacerować sobie po ładnie utrzymanym parku wokół Hotelu Quadrille
  w którym mieści się restauracja Biały Królik i napić się czegoś na wzmocnienie w hotelowym Pub 10/6. 
  Bardzo klimatyczny i przyjemny Pub, gdzie nawiązania do Alicji w krainie czarów są jeszcze silniejsze niż w restauracji.

Wybraliśmy menu degustacyjne Podążaj za Białym Królikiem,
 choć degustacja Roślinnie Jemy również nas bardzo kusiła.
  Postanowiliśmy więc spróbować jednego z dań z wegańskiego menu, które najbardziej nas zaciekawiło.


### Degustacja:

#### *Chleb z jabłkiem i cynamonem/ chleb pszenno-żytni z czarnuszką/chleb żytni z kawą zbożową z makiem/Podpłomyk z czosnkiem niedźwiedzim/masło ze szczypioru/masło karmelowe/olej rzepakowy*

Jak poprzednio dostaliśmy pięknie podane różne rodzaje pieczywa, dwa rodzaje masła i olej rzepakowy. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/bk2_bread.jpg" alt="
Lekko zielonkawe podpłomyki na kawałku drewna. Obok na tym samym drewnie, na kawałku łupka ułożone są dwie kopułki masła. Jedno zielonkawe drugie beżowe."
height="200px" width="40px" />
</div></center>
<br />&ensp;&ensp;

Kromki chleba z olejem rzepakowym pośrodku.
<center><div style="width:65%">
<img src="{{site.img_url}}/assets/img/posts/bk2_bread2.jpg" alt="
Kromki chleba z butelką oliwy w kręgu uformowanym z kory i ozdobionym orzechami i żołędziami."
height="200px" width="40px" />
</div></center>
<br />&ensp;&ensp;

#### *Gęsie pióro z rokitnikiem nadmorskim*

Lekko straszny amuse-bouche, bo mam zawsze opory przed jedzeniem czegoś co dotyka piór czy pazurów. Niemniej jednak był bardzo smaczny. Było to gęsie udko w panierce, do tego półgęsek podwędzany oraz żel z rokitnika. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/bk2_goose.jpg" alt="W wieńcu z siana ułożonym w bułce i umieszczonym na koszyku wiklinowym, podane jest amuse-bouche nadziany na czarne pióro. Są to opanierowane kulki i zwinięty kawałek półgęska. Ozdobione kropkami pomarańczowego żelu z rokitnika."
height="200px" width="40px" />
</div></center>
<br />&ensp;&ensp;

#### *Smalec ze ślimaka*

Piękny amuse-bouche. Był to smalec z gęsi z dodatkiem ślimaka, puree z czosnku palonego i puder z pietruszki. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/bk2_snail.jpg" alt="
W szklanej miseczce wypełnionej skorupkami ślimaków położone jest drewienko na którym płasko rozsmarowana jest warstwa smalcu a na niej brązowa warstwa z puree z czosnku palonego. Obie warstwy posypane są zielonym pudrem. Na szczycie warstw w rzędzie nałożone są małe porcje puree udekorowane białymi kwiatkami."
height="200px" width="40px" />
</div></center>
<br />&ensp;&ensp;

#### *Brandade z bałtyckiego solonego dorsza z kompresowanym ogórkiem i koprem*

Świetna przystawka. Puszysty krem z dorsza z dodatkiem mascarpone i creme fraiche. Do tego chrupiące chipsy z ziemniaka i orzeźwiający, intensywny ogórek. Ziołowego smaku dodawał koper anyżowy. Za tą idealnie skomponowaną przystawkę przyznajemy order Wesołego Bakłażana. _5&nbsp;[bakłażanów]._
<center><div style="width:50%">
<img src="{{site.img_url}}/assets/img/posts/bk2_cod.jpg" alt="
Na białym talerzu ułożone są pionowo plasterki chipsów ziemniaczanych, umieszczone w gęstym kremie oblanym wkoło oliwą."
height="200px" width="40px" />
</div></center>
<br />&ensp;&ensp;

#### *Tatar z kurowanej piersi kaszubskiej kaczki ze skwarkami wędzonymi i smażonym żółtkiem*

Fantastycznie podany tatar.
 Pudełko w górnej części miało dodatki do tatara a sam tatar na papierku leżał w dolnej części wypełnionej dymem.
  Uwielbiam podwędzane tatary a ten był doskonały. Pierś kaczki była wcześniej zasolona i podwędzana, 
  do tego chips ze świńskiej skóry, kawior z musztardy i derenia, jajko w panco na boczniaku królewskim, 
  mech lubczykowy z majonezem lubczykowym i marynowanymi grzybkami. Rewelacja! Oczywiście należy się
  bakłażanowa odznaka! _5&nbsp;[bakłażanów]._

Dodatki do tatara: jajko  i mech lubczykowy.
<center><div style="width:65%">
<img src="{{site.img_url}}/assets/img/posts/bk2_duck2.jpg" alt="W płaskim drewnianym pudełku leży
 smażone żółtko na plasterku boczniaka oraz po lewej zielony mech lubczykowy." height="200px" width="40px" />
</div></center>
<br />&ensp;&ensp;


<center><div style="width:65%">
<img src="{{site.img_url}}/assets/img/posts/bk2_duck.jpg" alt="Tatar z kuleczkami musztardy
 i derenia położony na beżowym pergaminie, który leży na turkusowym talerzu.
  W tatar są wetknięte niewielkie żółte chrupki i zielone listki." height="200px" width="40px" />
</div></center>
<br />&ensp;&ensp;

#### *Letnia zupa pomidorowa z lubczykiem, kwaśną śmietaną i wędzonym szczupakiem*

Klarowna zupa uzyskała swoją pomidorowość przez zmieszanie z nałożonym na talerz ketchupem własnej produkcji. Terrina ze szczupaka była smacznym wędzonym akcentem. _3&nbsp;[bakłażany]._
<center><div style="width:50%">
<img src="{{site.img_url}}/assets/img/posts/bk2_tomato.jpg" alt="Ze szklanej butelki nalewana jest klarowna lekko różowa zupa do białego talerza z nałożonym ketchupem, kawałkiem brązowej terriny i białymi i czerwonymi kostkami warzyw."
height="200px" width="40px" />
</div></center>
<br />&ensp;&ensp;

Zupa po zmieszaniu z ketchupem.
<center><div style="width:65%">
<img src="{{site.img_url}}/assets/img/posts/bk2_tomato2.jpg" alt="W białym talerzu jest czerwono żółta zupa z zieloną otoczką i pływającymi w niej warzywami."
height="200px" width="40px" />
</div></center>
<br />&ensp;&ensp;

#### *Wegański rosół chlebowy z jasnotką białą i makaronem z rzepy*

To nasza wstawka  z wegańskiego menu o którą poprosiliśmy. Byłam ogromnie ciekawa tej zupy. I moja ciekawość się opłaciła. Świetny rosół o niespotykanym smaku, bardzo oryginalny. Wzbogacony oliwą lubczykową i prażonym siemieniem lnianym. _4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/bk2_bread_soup.jpg" alt="Ze szklanej butelki nalewana jest zupa z siemieniem lnianym na ciemno brązowy talerz z zielonym makaronem przykrytym zielonymi listkami jasnotki."
height="200px" width="40px" />
</div></center>
<br />&ensp;&ensp;

Po dekonstrukcji ukazał się makaron z rzepy i pięknie wycięte kolorowe i chrupiące listki z warzyw.
<center><div style="width:65%">
<img src="{{site.img_url}}/assets/img/posts/bk2_bread_soup2.jpg" alt="W ciemnym talerzy rozmieszana już zupa w której widać pomarańczowe i zielonkawe listki wycięte z warzyw oraz zielony makaron. Na powierzchni zupy pływa siemię lniane."
height="200px" width="40px" />
</div></center>
<br />&ensp;&ensp;

#### *Rdestowiec ostrokończysty*

Intermezzo. Pyszny sorbet z rdestowca ze szczawikiem zajęczym.
_4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/bk2_intermezzo.jpg" alt="Na szklanym talerzyku położony jest biały sorbet obłożony zielonymi listeczkami."
height="200px" width="40px" />
</div></center>
<br />&ensp;&ensp;

#### *Gotowany na parze okoń morski ze szpinakiem, szparagami i sosem maślanym*

Danie główne wyglądało pięknie ozdobione kwiatkami żmijowca. Okoń był delikatny i soczysty. Jako dodatek podano puree ze szpinaka i grillowanego szparaga z porem. Niestety słoność tego dania przyćmiła nam resztę smaków. 
_2&nbsp;[bakłażany]._
<center><div style="width:50%">
<img src="{{site.img_url}}/assets/img/posts/bk2_herring.jpg" alt="Na płaskim białym talerzu 
po lewej leży pasek okonia posmarowany z wierzchu puree szpinakowy i ozdobionym niebieskimi kwiatkami.
 Na środku umieszczona jest porcja tego samego puree, a po prawej biały szparag i por przykryte pianą z masła. "
height="200px" width="40px" />
</div></center>
<br />&ensp;&ensp;

#### *Ciastko czekoladowe z wiśniami i rozmarynem*

W menu degustacyjnym oryginalnie był sernik , ale poprosiliśmy o wymianę z menu wegańskim z uwagi na to, że niestety szkodzą nam duże ilości nabiału. Deser składał się z czekoladowego musu, chrupka czekoladowego i batonika czekoladowego z zatopionymi rodzynkami i chrupkami. Do tego, jako przełamanie czekoladowości, malinowa pianka zmrożona w ciekłym azocie oraz wiśnie w koniaku. _4&nbsp;[bakłażany]._
<center><div style="width:65%">
<img src="{{site.img_url}}/assets/img/posts/bk2_dessert.jpg" alt="Na płaskim, białym talerzu leży czekoladowa konstrukcja złożona z płaskich tafli chrupków czekoladowych. Pośrodku jest batonik czekoladowy na którym leży zmrożona różowa kulka malinowa. U dołu konstrukcji leżą wiśnie."
height="200px" width="40px" />
</div></center>
<br />&ensp;&ensp;

#### *Kokosanka/młody świerk z palonym masłem/nugat z aksamitką i marzanką wonną*

Petits Fours godne Alicji w Krainie Czarów. Lizak ze śmietany z syropem świerkowym i żelką świerkową był zachwycający. Kokosanka udekorowana złotą farbą była również pyszna. Nugat tradycyjnie dla mnie za słodki, za to mąż był bardzo z niego zadowolony.
_4&nbsp;[bakłażany]._
<center><div style="width:50%">
<img src="{{site.img_url}}/assets/img/posts/bk2_petitfour.jpg" alt="Na płaskim prostokątnym talerzu leżą od przodu: bryła kokosanki pomalowana na złoto, kawałek jasnego nugatu oraz biały okrągły lizak od góry przykryty przezroczystą żelką jak falbanką."
height="200px" width="40px" />
</div></center>
<br />&ensp;&ensp;

### Podsumowanie:

W listopadzie Biały Królik nas zachwycił a teraz zachwycił nas jeszcze bardziej. Ciekawe zioła, których nigdzie indziej nie da się spróbować, pracochłonne, starannie przygotowane dania, które zachwycają swoim wyglądem oraz bardzo miła, relaksująca atmosfera.
Najchętniej zamawialibyśmy w Biały Króliku na pierwsze danie menu degustacyjne “Podążaj za Białym Królikiem” a na drugie danie menu “Degustację Roślinnie Jemy”.

Zamieniliśmy kilka słów z Szefem Kuchni Rafałem Koziorzemskim na koniec obiadu.
 To była ogromna przyjemność poznać Chef’a osobiście.
  W maju uczestniczyłam w Webinarze organizowanym przez @roslinniejemy z Szefem Rafałem. 
  Opowiadał on o zastosowaniu ziół w kuchni oraz o Fine Dining w wydaniu wegańskim. Bardzo interesujący webinar.
   My również kibicujemy kuchni roślinnej a zwłaszcza roślinnemu Fine Diningowi i cieszymy się,
    że coraz więcej Szefów Kuchni jak Chef Rafał jest zainteresowany tym tematem. 

Już niedługo mamy nadzieję, że uda nam się wziąć udział w roślinnej kolacji degustacyjnej,
 która będzie mieć miejsce w restauracji @dworeknewrestaurant 22 października. 
 To wegańskie menu mają wspólnie przyrządzać Chef Rafał Koziorzemski oraz Chef Wojciech Korfel (@wojciechkorfel) z restauracji Prologue,
  gdzie byliśmy kilka dni po lipcowej wizycie w Białym Króliku i [tu] możecie przeczytać, jak było pysznie.
   Nie możemy się doczekać tego wieczoru. 

Naturalnie podtrzymujemy dla restauracji Biały Królik naszą Odznakę Wesołego Bakłażana za świetny degustacyjny obiad.

<center><div style="width:35%">
<img src="{{site.img_url}}/assets/img/odznaka_new.gif" alt="Odznaka Wesołego Bakłażana" height="100" width="auto" />
</div></center>


Jeszcze kilka słów o cenach. Menu Degustacyjne “Podążaj za Białym Królikiem” kosztowało nas 270 zł za osobę. Serwis nie został doliczony do rachunku.

## Restauracja Biały Królik otrzymuje: **243/250!**
Link do restauracji [Biały Królik]

Adres: ul. Folwarczna 2, 81-547 Gdynia, Polska

Data degustacji: 09.07.2020

_Obrazek tytułowy: Smalec ze ślimaka_

[Biały Królik]: https://quadrille.pl/bialy-krolik/
[bakłażany]: /about#baklazan
[bakłażanów]: /about#baklazan
[artykule]: /Bialy_Krolik
[tu]: /Prologue



